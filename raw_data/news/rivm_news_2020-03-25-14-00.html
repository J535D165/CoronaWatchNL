<p><span class="content-date-created">25-03-2020 | 14.00</span></p>\n\n<h2><span><span><span>Mogelijke afvlakking van aantal nieuwe ziekenhuisopnames van pati&#235;nten met coronavirus</span></span></span></h2>\n\n<p><span><span><span>De afgelopen tijd was het aantal nieuw opgenomen pati&#235;nten in het ziekenhuis een oplopende curve. Op dit moment lijkt dit af te vlakken. Dat wijst mogelijk op een voorzichtige afname van de snelheid waarmee het virus zich verspreidt. &#160;Dit is een eerste signaal. We kunnen hier geen harde conclusies aan verbinden. De komende dagen moet blijken of er sprake is van een werkelijke &#160;afvlakking. </span></span></span></p>\n\n<p><span><span><span>Met de cijfers van het aantal ziekenhuisopnames is met behulp van wiskundige modellen de snelheid van verspreiding van het virus berekend. De snelheid waarmee het virus zich verspreidt lijkt ook af te nemen. Ook hierbij moet de komende dagen blijken of de daling doorzet. </span></span></span></p>\n\n<p><span><span><span>Ook vandaag zijn veel overleden pati&#235;nten gemeld. Dit zijn echter meldingen van personen die verspreid over de afgelopen paar dagen overleden zijn. De sterftegevallen worden niet altijd direct doorgegeven. Daarom is nu een nieuwe grafiek opgenomen waarin het aantal overleden patienten is weergegeven naar de dag van overlijden. </span></span></span></p>\n\n<h3><span><span><span>Overzicht aantallen</span></span></span></h3>\n\n<ul><li><span><span><span>Het totaal aantal gemelde pati&#235;nten: 6412 (+852)</span></span></span></li>\n\t<li><span><span><span>Het totaal aantal gemelde overleden pati&#235;nten: 356 (+80)</span></span></span></li>\n\t<li><span><span><span>Het totaal aantal gemelde pati&#235;nten opgenomen (geweest) in het ziekenhuis: 1836 (+341)</span></span></span></li>\n</ul><h3><span><span><span>Uitbreiding gegevens over de uitbraak van het nieuwe coronavirus</span></span></span></h3>\n\n<p><span><span><span>Het RIVM krijgt steeds meer informatie over de uitbraak van het nieuwe coronavirus. Zo zijn nu ook de actuele gegevens van stichting NICE opgenomen in de rapportages<a>. </a><br>\nEen overzicht van grafieken en meldingen geven we dagelijks weer in een pdf.&#160;<br><span>Zie ook <a href="https://www.rivm.nl/nieuws/actuele-informatie-over-coronavirus/data">Data coronavirus in Nederland</a></span></span></span></span></p>\n\n