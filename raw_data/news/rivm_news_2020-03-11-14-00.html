<p><span class="content-date-created">11-03-2020 | 14.00</span></p>\n\n<h2><span class="content-date-created">1 pati&#235;nt overleden, 121 nieuwe pati&#235;nten, In totaal 503 positief getest personen</span></h2>\n\n<p><span class="content-date-created">Op dit moment zijn 121 nieuwe mensen positief getest op COVID-19, de ziekte die veroorzaakt wordt door het nieuwe coronavirus. Daarmee komt het totaal positieve testen op 503. Het aantal nieuwe positieve testen is hoger dan de afgelopen dagen. Een deel van de toename is te verklaren door het zorgonderzoek dat de afgelopen dagen in Noord-Brabant is uitgevoerd. Daarnaast is er een vijfde persoon aan de ziekte overleden. Het gaat om een persoon van 68 met onderliggend lijden.</span></p>\n\n<p><span class="content-date-created">Van de 503 gemelde gevallen wonen er 223 in de provincie Noord-Brabant en 66 in de provincie Utrecht. Daarnaast wonen er 57 in de provincie Zuid-Holland en 48 in de provincie Limburg. 199 van de 503 personen hadden een bron van besmetting in het buitenland. Bij 92 gevallen is dit nog in onderzoek. De meerderheid van de pati&#235;nten met een onbekende bron woont in Noord-Brabant.</span></p>\n\n<h3><span class="content-date-created">Zorgonderzoek</span></h3>\n\n<p><span class="content-date-created">Van 6-8 maart werden 1097 medewerkers in ziekenhuizen in Noord-Brabant getest. 3,9% bleek inderdaad het coronavirus te hebben. De percentages verschillen per ziekenhuis. Ook werden 200 pati&#235;nten getest. Van deze pati&#235;nten bleek gemiddeld 9% het virus te hebben. De mensen die getest zijn, hadden al klachten.</span></p>\n\n<h3><span class="content-date-created">Risicogebieden aangepast</span></h3>\n\n<p><span class="content-date-created">De lijst met risicogebieden is aangepast. De omgeving in het noorden van Itali&#235; is uitgebreid naar Itali&#235;. Singapore en Macau worden niet langer gezien als een risicogebied, omdat het virus daar niet meer op grote schaal verspreid wordt.</span></p>\n\n<p><span class="content-date-created">Vanaf nu geldt dus:&#160;</span></p>\n\n<p><strong>Heb je</strong></p>\n\n<ul><li>Verkoudheidsklachten of verhoging tot 38,0 graden Celsius <strong>&#233;n</strong></li>\n\t<li>Contact gehad met een pati&#235;nt met het coronavirus, <strong>of </strong>ben je in een gebied geweest waar het coronavirus heerst:&#160;\n\t<ul><li>China (inclusief Hong Kong)</li>\n\t\t<li>Itali&#235;</li>\n\t\t<li>Iran</li>\n\t\t<li>Zuid-Korea</li>\n\t</ul></li>\n</ul><p>Blijf thuis, ziek uit en zorg dat je anderen niet besmet. Houd dus afstand tot andere mensen. Je hoeft de huisarts <strong>niet </strong>te bellen. Je klachten zijn mild. Dit kan ook een gewone verkoudheid zijn.</p>\n\n<p><strong>Worden je klachten erger</strong>:<br>\n&#8226;&#160;&#160; &#160;Je hebt koorts (meer dan 38 graden Celsius)<br>\n&#8226;&#160;&#160; &#160;Je moet hoesten of je bent benauwd</p>\n\n<p>Dan moet je <strong>wel </strong>bellen met de huisarts.&#160;</p>\n\n<h3><span class="content-date-created">Vragen over het coronavirus</span></h3>\n\n<p><span class="content-date-created">Heb je vragen over het coronavirus of de ziekte die je ervan krijgt, COVID-19, kijk dan op <a href="https://www.rijksoverheid.nl/onderwerpen/coronavirus-covid-19/veelgestelde-vragen-over-coronavirus-en-gezondheid">de speciale website van Rijksoverheid</a>, of bel met het publieksinformatienummer 0800 - 13 51.&#160;<br>\nVanaf morgen verwijst het RIVM ook door naar dit telefoonnummer. Zij beantwoorden vragen, ook op basis van RIVM-informatie.&#160;</span></p>\n\n