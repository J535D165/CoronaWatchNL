<p><span class="content-date-created">04-03-2020 | 13:20</span></p>\n\n<h2><span class="content-date-created">Vijftien nieuwe pati&#235;nten, in totaal 38 positieve testen</span></h2>\n\n<p><span class="content-date-created">Op 3 maart zijn er 15 nieuwe pati&#235;nten bij het RIVM gemeld. Hiermee komt het totaal aantal positieve testen op 38. Van de nieuwe patienten zijn vier mensen in het ziekenhuis opgenomen. De andere 11 zijn in thuisisolatie. Een van deze mensen was op doorreis, woont in het buitenland maar is op een opvanglocatie ondergebracht.&#160;<br>\nDe meeste personen bij wie het nieuwe coronavirus is vastgesteld, zijn mensen die in Noord-Itali&#235; zijn geweest of zijn gezinscontacten van een eerdere pati&#235;nt. Van enkele pati&#235;nten is de bron van de besmetting nog onbekend. Dit is nog in onderzoek. De GGD&#8217;en hebben contactonderzoek opgestart.</span></p>\n\n<h3><span class="content-date-created">Woonplaats</span></h3>\n\n<p><span class="content-date-created">Sinds 3 maart publiceren we ook een kaart waarin de positieve uitslagen vermeld worden per gemeente. Deze kaart wordt elke dag aangepast aan de nieuwe cijfers. De kaart geeft het totaal aantal positief geteste pati&#235;nten weer. Het is geen kaart met het actuele aantal zieke mensen in Nederland. Het RIVM geeft op dit moment geen gegevens over mensen die weer genezen zijn.&#160;</span></p>\n\n<h3><span class="content-date-created">Maatregelen in ziekenhuizen</span></h3>\n\n<p><span class="content-date-created">Een aantal van de pati&#235;nten ligt een ziekenhuis. De ziekenhuizen brengen met de betreffende GGD de contacten binnen en buiten het ziekenhuis in kaart. Als maatregelen genomen moeten worden binnen het ziekenhuis, maakt het ziekenhuis dit zelf bekend.&#160;</span></p>\n\n<h3><span class="content-date-created">Alleen noodzakelijke reizen naar Noord-Itali&#235;</span></h3>\n\n<p><span class="content-date-created">Veel van de nieuwe patienten zijn de afgelopen tijd in Noord-Itali&#235; geweest. In verschillende Noord-Italiaanse provincies is wijdverspreide circulatie van het coronavirus. Mensen die op reis zijn in Noord-Itali&#235; hebben dus een grotere kans om besmet te raken met het coronavirus. Reizigers kunnen het virus dan ongemerkt meenemen naar Nederland. Daarom heeft het ministerie van Buitenlandse zaken het reisadvies voor Noord-Itali&#235; aangepast tot alleen noodzakelijke reizen.&#160;</span></p>\n\n